 *Brano estratto da: "Le Matematiche: Analisi, Algebra, Geometria analitica" di A.D. Aleksandrov, A.N. Kolmogorov, M.A. Lavrent'ev, p. 392*

[...]
L'importanza capitale che le equazioni differenziali hanno in matematica, particolarmente nelle applicazioni, si spiega principalmente con il fatto che alla soluzione di tali equazioni si può ricondurre lo studio di molti problemi fisici e meccanici.

I calcoli che intervengono nella costruzione di macchine elettriche o di apparecchiature radio, la determinazione delle traiettorie dei proiettili, lo studio della stabilità di un aereo in volo, o quello dell'andamento di una reazione chimica; tutto si riduce a risolvere certe equazioni differenziali.

Spesso accade che le leggi fisiche che regolano certi fenomeni si scrivano in forma di equazioni differenziali, cosicché queste dànno l'espressione quantitativa (numerica) esatta di quelle leggi. Così le leggi di conservazione della massa e dell'energia termina, per esempio, si scrivono sotto forma di equazioni differenziali. Le leggi della meccanica di Newton permettono di studiare per mezzo di equazioni differenziali il moto di qualsiasi sistema meccanico.
[...]